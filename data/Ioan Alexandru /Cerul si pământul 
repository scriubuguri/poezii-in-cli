Trece-vor graiurile universului

Se va stinge-n tarana seara

Pamantului.  Lampile vor orbi

Si-n vazduh va amuti larma

Cucuvailor. Vulturii se vor retrage

In nevazut si taria vederii

Se va preface-n amurg. Toate

Se vor aduna in acea matca

Usoara de nimic din care

Smulse-au fost de Duh la inceputuri.

Atunci te voi vedea pe Tine

Cum ma vezi si ne-om cunoaste

Indeaproape cuvant din cuvant

Putere din putere. Dimineata fi-va,

Fi-vor ani fi-va si reveni-vor blande

-N vested vant aprinsele tulburatoarele zari

Ce ne hraneau nadejdea altadata.

Pamant si cer vor trece ca o facla

Din umbra sfantului mormant

Ramane-va lumina din vapaie

Ramane-va uitarea din cuvant

Ramane-va iubirea iubitoare

Din saraciile ce sunt.
