încă te apropii,
deşi nu te mai văd



la fel de pustiit este totul
şi nu ştiu să aduc alături
decât deznădejdea temeinică,
doar încrederea stinsă
că faptele mele de nisip
cu diamant nepieritor
în ceruri sunt înscrise



sfărâmicioase,
putrede şi sfărâmicioase
cele ce-mi stau în preajmă sunt
nesănătoşi ochii mei
nesănătoase înfăţişări
fixează



deşi nu te mai văd
încă te apropii
