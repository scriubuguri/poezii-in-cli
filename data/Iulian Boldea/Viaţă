în fiecare dimineaţă mă trezesc îmbrăcat în trupul
acesta de ocazie cu surâsurile scorojite cu
iluziile expirate cu instinctul de conservare dat
la maximum
în fiecare dimineaţă mă trezesc cu viaţa
aceasta nesperată la dispoziţia mea
cu tabieturile ei nesuferite cu ticuri şi mânii de împrumut
cu reflexe impalpabile şi umeri îndrăgostiţi.
doar himerele iluminate dorm liniştite
în colţul camerei.
