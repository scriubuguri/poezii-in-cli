realitatea cu formele ei nesătule

realitatea cu conturul lăbărţat şi culorile scorojite

de atâta purtat

realitatea de ocazie pe care o blamăm în fiecare zi

realitatea amanetată la dughenile visului

realitatea aceasta dureroasă ca o rană

neînduplecată ca o sentinţă

realitatea perversă şi înlăcrimată

realitatea nerăbdătoare să ni  se aştearnă sub pleoape

în labirintul ochilor noştri flămânzi

de forme culori şi miracole

neistovite şi tainice.
