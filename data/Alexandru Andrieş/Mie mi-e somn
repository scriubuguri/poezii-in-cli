Mă scol dimineaţa devreme
Şi mă uit totdeauna la ceas,
Pe urmă mă uit în frigider 
Să văd ce-a mai rămas!


Da frigiderul meu e gol, desigur,
Nu ştiu cum fac că uit mereu!
E ora la care nu e curent
În apartamentul meu...


Şi mie mi-e somn...


Cobor apoi pe jos şapte etaje, 
Da pe la 3 mă mai binedispun:
Un om urca şi avea şi bagaje, 
Părea un om bun...


Scăunelul pliant e la mine,
Îl am cadou de la sora mea!
M-aşez pe el în staţie şi-aştept 
Până vine ceva...


Şi m-apucă un somn...


Cântecele mele nu sunt la radio 
Şi nici la televizor,
Prietenii mei îşi bat joc de mine 
Şi mi-e ciudă de mor...


Dacă cumva deschizi aparatul, 
Indiferent de oră, noapte sau zi, 
E unul acolo care cântă mereu, 
Imposibil să nu-l ştii!


Şi te-apucă un somn...
