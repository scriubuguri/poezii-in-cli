I-adună Vasile pe boieri în casă,

Le dă de băut şi le zice E groasă!

Tovarăşul haiduc ne ţine în teroare,

Conştiinţa ţărănimii prinde aripioare,

Situaţia devine îngrijorătoare,

Aşa că vă rog să propuneţi

Măsuri de rigoare!


Boierul Căianu se ridică-n picioare,

Zice Situaţia nu-i gravă, cum, desigur, pare;

Tovarăşul haiduc tre&#39; să aibă un viciu,

Fata mea e gata pentru sacrificiu,

De doi ani aşteaptă, dar a pus o condiţie :

Să fie ajutată-n acţiune şi de către miliţie.


Se aşează Căianu, se ridică Grigore,

Zice :N-avem timp, tovarăşi, de-acţiuni minore,

Propun să tocmim o ceată domnească

Care să-l înşface şi să-l lămurească.

În sprijinul propunerii aduc acest cufăr

Şi-argumentul că-l cunosc personal, 

Şi că nu pot să-l sufăr!

Nu pot să-l sufăr!


Să nu ne pripim cu astfel de brutalisme,

Intervine Rotter, scârţâind din cizme:

Tovarăşul haiduc pare om educat,

Precis că nu-i convine-un astfel de trai agitat...

Pun pariu că la mijloc e un ghişeft barosan

Şi că precis câştigă mult mai mult 

Decât câştigăm noi, pe an!.


Concluzionând, Vasile intervine:

Sunt trei propuneri, dac-am înţeles bine:

Fata Căianului să-l lămurească

Sau să-l convingă o comisie domnească.

În ceea ce mă priveşte pe mine,

A treia propunere mai mult îmi convine

Şi propun ca soluţie haiducia, precis

Vom fi mult mai bogaţi, cum bine Rotter a zis,

Başca avantajul pe care-l neglijaţi:

De a fi, de popor, în folclor cântaţi,

Plus surpriza că tovarăşul haiduc

Se va trezi peste noapte concurat de-un grup

Care, din punct de vedere social,

Va fi catalogat pozitiv,

Reprezentând Noul Val!
