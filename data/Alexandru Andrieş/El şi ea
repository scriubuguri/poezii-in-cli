Ea a venit fără ocol,

A lăsat hainele în hol,

El de-atâta timp o aştepta,

S-a oprit şi s-a uitat la ea...

Ea a vorbit foarte puţin,

Şi asta - după nişte vin,

El n-a vorbit, dar a ascultat,

Îl trăda doar braţul încordat...


Ea l-a privit o clipă,

El s-a uitat la ea,

Ea l-a privit,

El a clipit

Şi probabil c-afară ningea...


Ea a plecat privind în sus,

A deschis uşa şi s-a dus,

El a rămas nedumerit,

A întors doar capul şi-a privit...

Ea a păşit pe trotuar

Cu mâinile în buzunar,

El uşa-n urma ei a-nchis

Şi-a clipit din ochi ca dup-un vis...


Ea l-a privit o clipă

El s-a uitat la ea

Ea l-a privit,

El a clipit,

Ştiind că n-o va mai vedea,

Şi probabil c-afară ningea...
