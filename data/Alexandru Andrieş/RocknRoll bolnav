Aseară m-am culcat perfect normal,
Azi-dimineaţă m-am trezit în ultimul hal...
M-am dus la doctor să văd ce-mi spune
Şi-am avut noroc, l-am prins în toane bune!
Mi-a zis : Dragă băiete, nu te speria,
Scoatem noi boala din dumneata!.


Soră, te rog, fă-i o injecţie,
Oriunde vrei şi în orice direcţie,
Mai dă-i să ia şi nişte pastile
Şi cheamă-l înapoi peste două-trei zile;
Dacă după asta tot nu te simţi bine,
O luăm de la capăt până iese din tine!


Pastilele le-am aruncat,
Erau destul de verzi şi-aveau un gust ciudat...
Injecţia încă o mai am în mine,
Da-ncerc s-o scot cu sâmburi de măsline!
Un singur lucru mă mai face bine:
S-ajung cât mai repede acasă la tine!
