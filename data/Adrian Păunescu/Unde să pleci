Află şi-nvaţă

Acest refren:

Până la moarte,

N-ai nici un tren.


Clipă absurdă

Şi, noi, năuci,

Nici nu ştiu unde

Vrei să te duci.


Încă nu-i gata,

În hale reci,

Trenul cu care

Crezi c-ai să pleci.


Deocamdată,

Încă de ieri,

Acarii însuşi

Se simt şomeri.


Care plecare,

Care pardon,

Care adio,

Care peron?


Ce despărţire,

Când amândoi

Nu ne cunoaştem

Noi între noi?


Nu fi precoce,

Nu insista,

Încă-i abstractă

Iubirea mea,


Cât tu, pe lume

Nici n-ai venit

Şi, într-un pantec,

Suferi cumplit.


Creşte, sub cerul

Astrilor căşti,

Maternitatea

Unde urmează

Să mi te naşti.



28 decembrie 1997
