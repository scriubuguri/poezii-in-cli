Sunt lângă un gard rupt,

Şi vântul bate cu frunze ude -

Sunt mai urât, sunt supt,

Frigul începe sticla s-o asude.


Pe strada aplecată la vale

E-o toamnă ca o poezie veche -

Vântul împinge fusta femeilor în cale,

Cu una din ele nu mai putem fi o pereche.


Toamna rupe afişe şi flori,

E mai trist departe-n prăpăstii -

Să faceţi foc pe zi de mai multe ori;

O, trebuie să fie trist departe-n prăpăstii...

Fulgi de zăpadă rătăcitori...
