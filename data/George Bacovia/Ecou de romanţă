S-a dus albastrul cer senin

Şi primăvara s-a sfârşit -

Te-am aşteptat în lung suspin,

Tu, n-ai venit!


Şi vara, şi nopţile ei,

S-a dus, şi câmpu-i veştejit -

Te-am aşteptat pe lângă tei,

Tu, n-ai venit!


Târziu, şi toamna a plecat,

Frunzişul tot e răvăşit -

Plângând, pe drumuri, te-am chemat,

Tu, n-ai venit!


Iar, mâini, cu-al iernii trist pustiu,

De mine-atunci nu vei mai şti -

Nu mai veni, e prea târziu,

Nu mai veni!
