Nu sunt pe cale

numai petale

ofrande pale 

de trandafiri...


Dar stim ca spinul

si-a pus rubinul

chiar si pe crinul

primei iubiri!


Nu ne-aduc anii 

numai Betanii,

dulci spovedanii

in vreun apus.


Dar stim ca ura

si-a-ntins masura,

varsandu-si zgura

si pe Isus!


Si nu-i prea lesne,

cu serpi la glezne,

carari prin bezne

a-ti netezi.


Dar scris e doara

ca-ntai e seara

si noapte-amara.

Si-apoi e zi!
