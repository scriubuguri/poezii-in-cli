Cu chiotele-ţi de lumina

şi cu-adâncul ochilor de mare,

cu urmele în lut ce ţi le lasă

nenumăratele fecioare

cutremurate-n clipa asta

de-un dor

pe minunatul tau pământ,

te chem:

vino, Lume,

vin&#39;.

Adie-mi în urechile ganguritul de izvoare,

la cari în miez de noapte

nevăzuti de nimeni strugurii

desprinşi de viţe ţi s-adună

să-şi umple boabele de must,

şi-apoi-cu dărnicia ta de moarte

vino,

Lume,

vin&#39;.

Şi răcoreste-mi

fruntea-nfierbântată

ca nisipul dogorat

pe care calcă-ncet, încet

prin pustie un profet.



(1921)
