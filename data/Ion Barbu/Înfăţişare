Pudrează râul tragic în oglindă, 

Cu de-amănuntul, cristalin, de bal; 

Săltate-n coc, volutele să prindă 

Perucii de argint - un encefal.


La balul liniştit, de mare gală,

De vrei să placi frumosului tău Domn: 

Treaz, poleieşte-ţi masca facială 

Şi dinţii înverziţi de duh de somn;


Luminile odăilor le stinge!

Să-nceapă marea pară de opal,

Când îngheţat, din iarna care ninge 

În creştet, ca-ntr-un parc, pe encefal.


- Fii Domnului statură luminoasă, 

Cu gândul - sprinten fulger viitor! 

Să-ţi fie braţul spadă bătăioasă 

Şi ochiul: disc lunar lunecător.
