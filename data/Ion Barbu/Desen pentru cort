O, veacul legiuise militar
În litere ca turnul ţuguiate! 
Urzite căi, neverosimil var, 
Prin dimineaţa ierbii înmuiate.


Spălări împrăştiate! Înnoiţi 
Arginturile mari botezătoare 
Şi inima călărilor - spuziţi
De dreaptă ziua-aceasta suitoare.


- Ei vor sălta, la drum cu Novalis, 
Prin Şvabii verzi, ţipate în castele. 
Să prade tremuratul plai de vis, 
Prielnic potrivirilor de stele!
