Tot universul nostru era albastru şi gol
iar noi retraşi în bulgărul numit pământ
viaţă eram deasupra şi la subsol
murind, murmurând.


Viii şi morţii viilor
unii într-alţii şi unii peste alţii...


Tot universul nostru era albastru şi gol.
Locul pe care-l ocupam, cei vii şi cei morţi
repede se ghicea sau domol
luat în neştire; sau tras la sorţi.


Noi ne ţineam unii de alţii
Viii şi morţii.
