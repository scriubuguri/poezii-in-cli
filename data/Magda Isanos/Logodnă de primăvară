Vai, frumusetea ceasului de-acuma

de ce nu-mi este dat s-o sorb cu tine,

si-alaturi sa simtim sub talpa huma

de iarba vietii grea, cum de suspine

mi-i inima de cind nu te-am vazut?

Vreau soarele, pe degetele noastre

unite, un inel sa faureasca;

albastre zarile-n privirile-ti albastre

sa le privesc si dragostea sa creasca

din radacini batrine ca gradina

(mai mindra decit cea care s-a dus),

sa-mi ierti, si eu sa-ti iert, de-asemeni vina

de-a fi iubit mai mult decit am spus.
