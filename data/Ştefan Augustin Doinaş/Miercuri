Ce-i astăzi, marţi? Aşteaptă. Că mâine-n zori, poetul

pătrunde iar sub coaja bătrânului stejar, 

descuie şapte cercuri de lemn cu ţigaretul 

şi-ajunge-ntr-un imperiu de dans şi de poiar 

în care molecule-n elipsoid cutreier 

scot sunete de sfere cereşti, şi fluvii curg, 

şi-o stea, ce pare Venus, prin gura unui greier 

aşază zimţi pe iarba ce tremură-n amurg.


Iar joi poetul iese şi cautând spre soare 

se-ntreabă-ncet: Acuma, în ce copac sunt oare?
