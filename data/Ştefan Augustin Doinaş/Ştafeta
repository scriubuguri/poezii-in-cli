Laudator temporis acti?
Dimpotrivă: 
sprintena,
mima mea 
paşte zina de mâine.
Înnebunită de naşteri,
zarea 
cu pântecul flasc 
respiră ca un golf magic.


Vânt mai înalt nu cunosc:
sub stindarde în zdrenţe
viscerele lumii 
răcnesc, 
în gavanele dreptilor 
sunt găuriţi butucii 
de la roţile Carului Mare.


Admirabil: 
voi zidi 
şi eu 
pulberea şi-adevărul, 
în lacrima incunabulelor
am s-ating zorile.


Sunt schimbul trei 
al Vandaliei, 
stilul delfin! 
Aşteptaţi-mă doar o clipă:
să aşez capul Sfinxului 
într-o vază...
