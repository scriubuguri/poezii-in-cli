S-a întors cercetătoarea 
Să le spuie la surori 
Că-i deschisă toata floarea 
Şi câmpia, de cu zori. 


Şi-au plecat aproape toate
La cules, cu mii si mii, 
Lăsând vorbă la nepoate 
Să-ngrijească de copii. 


Căci muscoii si bondarii
Şi-alte neamuri de pădure, 
Pe şoptite, ca tâlharii, 
Umblau mierea să le-o fure. 


Însă paza-n stupi e bună, 
Că târziu, dupi apus, 
Colo jos, subt stupi, la lună, 
Ei zaceau cu burta-n sus. 
