În beciul cu morţii, Ion e frumos.

Întins gol pe piatră, c-un fraged suris.

Trei nopţi şobolanii l-au ros

Şi gura-i băloasa ca de sacis.


Când cioclu-l ridică-n spinare

Ion par-ar fi de pământ.

De-l pui poate stă în picioare

Dar braţul e moale şi frânt.


În ochii-i deşchisi, o lumină,

A satului unde-i născut,

A câmpului unde iezii-a păscut,

A încremenit acolo străină.


Departe de vatră şi prins de boieri,

Departe de jalea mămuchii,

Pe trupu-i cu pete şi peri

În cârduri sunt morţi şi păduchii.
