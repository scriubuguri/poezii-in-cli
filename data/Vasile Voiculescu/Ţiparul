Tu care smulgi ţiparii din nămolurile noastre
Şi împinşi de un fără de împotrivire alean
Îi întorci peste orice stavile şi dezastre
Sub meridianele pururi albastre
La baştina lor caldă din Ocean,
Nu ne uita în aceste tărâmuri cu vină
Ţipari nostalgici unor tărâmuri sfinte
Strămută-ne-n baştina noastră cea din-nainte
Acolo unde-am văzut paradisiaca lumină
În oceanele nesfârşitei fericiri din sânul Tău, Părinte.



luni, 4 martie 1957
