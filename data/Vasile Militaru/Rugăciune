Mărire Ţie, Doamne Sfinte,

Că mi-ai dat viaţă � o comoară �

Mi-ai dat lumină, mi-ai dat minte

Şi toate câte mă-nconjoară.


Să fiu mereu iubit de Tine

Eu voi munci din răsputere,

Mereu voi face numai bine

Şi voi fi numai mângâiere.


Voi înflori prin fapte bune

Aşa cum înfloreşte mărul

Şi-n toată vorba mea voi spune

De-a pururi numai adevărul.


Cu toţi copiii voi fi frate

Şi nu voi şti ce este ura

Spre clevetiri şi nedreptate

Eu, Doamne, n-oi deschide gura.


Flămândului s-astâmpăr chinul

Voi frânge pâinea mea în două

Voi fi curat precum e crinul

Scăldat în boabele de rouă.


Cu milă inima-mi va bate

Şi voi iubi cu milă sfântă

Pe orişicare vietate

Ce-n lumea asta nu cuvântă.


Aşa mă leg, cu dor fierbinte,

Să-mi fie fapta şi cuvântul

Şi-aşa ajută-mi, Doamne Sfinte,

Cum îmi voi ţine legământul.
